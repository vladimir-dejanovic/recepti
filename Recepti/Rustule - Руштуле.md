# Руштуле - Паштровићи

## Потребно
- кашика масти
- 5 јаја
- 10 кашика шећера
- ванилин шећер
- пола кесице прашка за пециво
- чеп ракије (лоза)
- лимун
- брашно
- уље за пржење

## Прављење

Маст мало улупати, додати јаја и шећер, промешати да се изједначи. Додати ракију и почети додавати брашно. Мешати док не дође до житке масе па у њу додати ванилин шећер, прашак за пециво и изрендати кору са једног лимуна (ситно). Додавати брашно и мешати док се смеса не претвори у јуфку и престане да се лепи за варљачу.

Извадити јуфку, премесити је и оставити је 15 минута. Поново је премесити. 
Развући је оклагијом на дебљину од 3 до 5 милиметара и сећи родлом на облик ромба страница 5 цм. Сваки просећи по средини.
- може се један крај или оба провући кроз прорез

Пржити у дубоком уљу.

